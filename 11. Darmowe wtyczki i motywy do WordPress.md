## Darmowe wtyczki i motywy do WordPress

W tym artykule wytłumaczę Ci dlaczego nie musisz płacić za wtyczki i motywy. Darmowe wtyczki i motywy do WordPress są możliwe do pobrania za darmo i nie ma tutaj absolutnie żadnego haczyka. Tutaj mamy darmowego Elementora PRO, dlaczego motyw jest darmowy? Ponieważ WordPress wydawany jest na licencji GPLv2 i możesz o tym przeczytać na specjalnej stronie https://wordpress.org/about/license/

### Dlaczego darmowe wtyczki i motywy można używać w pełni legalnie?

Odpowiedź jest bardzo prosta! Ponieważ licencja GPLv2 dotyczy również dzieł pochodnych! Czyli między innymi od twórców stron, motywów i wtyczek wymaga się, aby one też wszystkie miały licencję GPTv2. Licencja GPTv2 jest licencją wirusową ona tak jak by zaraża wszelkie inne dzieła, które powstały przy użyciu oprogramowania GPL.

Oprogramowanie GPL to wolne oprogramowanie! Dzięki temu możesz mieć darmowe wtyczki nawet te PRO czy też PREMIUM. Wszystko co jest stworzone na licencji GPL możesz rozpowszechniać, oraz modyfikować.

Programy GPT są rozpowszechniane z nadzieją, że będą przydatne ale BEZ ŻADNEJ GWARANCJI.

Na wielu blogach, które z jakiegoś powodu chcą bronić interesów, wmawia się czytelnikom, że jest coś takiego jak oficjalna dystrybucja oraz, że jest to jedyne legalne źródło wtyczek. Jest to wprowadzanie w błąd. Każdy kto posiada konkretny produkt może stać się jego pełnoprawnym dystrybutorem.

Nie ma czegoś takiego w WordPress jak płatna wtyczka, jest to swego rodzaju manipulacja.

Przykładowo, mogę pobrać płatną wtyczkę, zmodyfikować ją np. dodając polską wersję językową i sprzedawać po swojej cenie. Mogę tak zrobić z całym systemem WordPress i wszystkimi motywami oraz wtyczkami które aktualnie będę w nim używać. Najważniejsze, klient któremu stworzyłem wtyczkę lub motyw może również sprzedawać oraz modyfikować. Tak naprawdę może robić co chce i nie potrzebuje na to mojej zgody.

### Zatem dlaczego warto płacić?

Podczas zakupu wtyczek i motywów płacisz tak naprawdę za możliwość automatycznej aktualizacji co gwarantuje często bezpieczeństwo oraz za wsparcie. Czyli nie jest to takie głupie, bo często jeżeli wyjdzie jakaś bardzo ważna aktualizacja do wtyczki, która łata jakąś podatność, to bez większego problemu będziesz mógł ją pobrać i zaktualizować. Jeżeli Twoja strona jest popularna, to dla bezpieczeństwa lepiej jest zapłacić za subskrypcję i mieć dostęp do wsparcia technicznego oraz aktualizacji.

Jeżeli jednak Twoja strona nie jest popularna i testujesz jakiś pomysł na biznes lub po prostu chcę się nauczyć budować stronę za pomocą danych wtyczek i chcesz to wszystko sprawdzić jak funkcjonuje to spokojnie możesz to robić.

### Podsumowanie

Korzystanie z darmowych lub tanich wtyczek i motywów PRO oraz PREMIUM jest w PEŁNI LEGALNE i gwarantuje to licencja GPLv2. Co ciekawe, blokowanie i utrudnianie wykorzystywania wtyczek za pomocą kluczy licencyjnego jest nielegalne i nieetyczne z perspektywy licencji GPLv2.